GoBi
====

Mobil ve Akıllı Giyilebilir Cihazlar İle Toplanılan Puanları Kullanarak Son Kullanma Tarihi Yaklaşan Ürünleri Yapay Zeka ve Makine Öğrenimi Algoritmaları Kullanarak Topluma Kazandırmak

https://github.com/GoBi-Development/.github/assets/146723883/e65252f4-5dd7-4550-8acd-be72d2097228

  <img width="2233" alt="çalışma-yüzeyi-82x" src="https://github.com/GoBi-Development/.github/assets/146723883/1c7da8e6-879d-4eac-8f1c-add36551a654">

* * *

Ne işe yarar
------------

Topla-kazan mobil uygulaması olup haritada bulunan token para birimlerini toplayıp tokenlerin harcanmasını, ticari iş ortaklığımız olan ilgili işletmenin marketinden, ileri dönüşümlü sürdürülebilirlik ile sağlar.

* * *

İlham kaynağı
-------------

COVID sonrası küresel ekonomik kriz ile toplumların alım gücü de azalmıştır. Bununla beraber raflardaki ürünlerin de satın alınmayarak son tüketim tarihinin geçmesi durumu ortaya çıkmaktadır. Son kullanım tarihi yaklaşan bu ürünlerin bir şekilde topluma kazandırılması hedeflenmektedir. Proje kapsamında GoBi ile toplanacak marka puanları ile öncelikli hedef kitlemiz olan alım gücü düşük insanların, topladıkları puanları harcayarak belirtilen ürünleri ücretsiz ya da firmaların belirleyeceği indirimli tarifelerden veya çeşitli kampanyalardan faydalanarak almaları amaçlanmaktadır.

* * *

Nasıl Çalışıyor
---------------

GoBi’nin kullanılmaya başlanmasıyla stokta kalan veya son kullanım tarihi yaklaşan ürünlerin indirimli fiyattan ya da ücretsiz olarak son kullanıcılara kazandırılması sağlanmış olacaktır. Bu sayede gereksiz atık oluşumunun önüne geçilmiş olup çevre kirliliği ve hammadde gereksinimleri de azaltılmış olacaktır. Sonuç olarak ticari işletmeler müşterilerine daha iyi bir deneyim yaşatarak operasyonel maliyetlerini azaltacak, çevresel temizlikten sorumlu kurumlar da görevlerini daha az maliyet, zahmet ve yüksek verimlilikle yerine getirmiş olabilecektir. Ayrıca GoBi ile toplanacak olan puanları toplamak için hareket edilmesi gerektiği ve bir sağlık uygulaması niteliğinde olduğu için FitBit, Samsung Health, Google Fit gibi mobil sağlık uygulamalarıyla da eşleştirilecek olup bu uygulamalar üzerinden yapılacak olan bölgesel ve küresel yarış etkinlikleriyle sıralamaya giren kullanıcılara marka bazında ödüller de verilecektir.

* * *

Tasarım süreci
--------------

Ana gelir modeli, ticari iş ortaklarımız ile yapılan anlaşmalardaki komisyonlardır. Bununla birlikte reklamlar ve üyelik hizmeti ile de gelir oluşturulması planlanmaktadır. Ayrıca ticari iş ortaklarımızın, puanları karekod teknolojisi kullanarak POS makinelerinde ve kendi donanımlarında eşleştirerek ürün satışını sağlamaları adına uygulamada geliştirmeler yapılacak olup gelecekteki güncellemeleri de alabilmeleri için yazılımsal lisans sözleşmeleri yapılacaktır. Ayrıca ticari iş ortaklarından kullanıcı bazında, aylık toplanan puan üzerinden de komisyon alınacaktır. Proje çıktısının ticarileşmesinin ilk sürümünde yerel market ve/veya kahve zincirlerinden başlanacaktır. Bu kapsamda çalışmalarımız bazı yerel işletmelerle de yürütülecektir. Coffee de Madrid kahve zinciri ile şimdiden görüşülmüş olup ülkemizdeki tüm şubelerinde GoBi’nin kullanılabileceğini belirtmiştir. Ayrıca sektördeki büyük firmalar ve bazı melek yatırımcılar ile de görüşülmüş olup GoBi’nin ilk 6 aylık kullanım raporları değerlendirilerek iş/yatırım ortaklıkları yapılması konusunda görüşmeler yapılmıştır. Bunlara ek olarak ticari sürdürülebilirliğe yönelik ürün çeşitlendirme çalışmaları da yapılacaktır.

* * *

Nasıl bir farkı var
-------------------

1. Değer Önerisi: Kullanıcıların puanları toplayıp fiziksel olarak ticari iş ortaklarımıza giderek ücretsiz/indirimli ürünlere erişimini sağlamaktadır. Diğer rakip firmalar ise genellikle ücretli hizmetler sunar veya yemek paylaşımı gibi farklı bir yaklaşım benimserler.
2. Teknik Özellikler: Kullanıcıların marka puanlarını toplamasını ve bu puanları harcayarak ürünleri temin etmesini sağlayan bir mobil uygulama üzerine odaklanmaktadır. Diğer rakip firmaların teknik özellikleri genellikle yemek dağıtımı, geri dönüşüm veya indirimli ürün satışı gibi belirli alanlara odaklanmaktadır. Ayrıca depolama ve lojistik maliyetleri de bulunduğu için ek masraflar ve çevresel atıkların çıkması muhtemeldir.
3. Fonksiyon: Kullanıcıların topladığı marka puanlarıyla raflarda kalan veya son kullanma tarihi yaklaşan ürünleri elde etmelerini sağlayarak israfı azaltırken, kullanıcıların ekonomik yararlar sağlamasını da hedeflemektedir.

* * *

Gelecek planları
----------------

1. Öncelikle yerel marketler ve kahve zincirleriyle başlanacak olup restoranlar, perakende mağazalar ve diğer ticari işletmeler gibi farklı sektörlerdeki müşteri kitlesini genişletmek amaçlanmaktadır.
2. Atıkları azaltmaya odaklanan bir ileri dönüşüm projesidir. Farklı ürün ve hizmetler sunarak müşteri ihtiyaçlarını karşılamayı hedeflemektedir.
3. Çevresel etkiyi artırmak, müşteri tabanını genişletmek ve sürdürülebilir bir iş modeli oluşturmak hedeflerimizdendir.
4. Sürdürülebilirlik ve çevre koruma çözümler uluslararası pazarlarda da talep göreceğinden uluslararası genişleme stratejileri ve pazarlara giriş planları da değerlendirilecektir.

* * *

Ödüller
-------

Uygulamamız "1512 Teknogirişim Sermayesi Desteği Programı (BiGG)" çerçevesinde 1. aşama iş fikri başvurumuz değerlendirilmiş ve 2. aşama başvurusu yapmamız için uygun bulunmuştur.  Ayrıca "EIT Food" ve "EIT Urban" Avrupa Birliği Proje Destekleri Programı'na da katılımımız bulunmaktadır.
* * *
